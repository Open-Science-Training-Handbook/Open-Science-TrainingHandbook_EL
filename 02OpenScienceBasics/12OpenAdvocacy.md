## <img src="/Images/Icons/shout.png" width="200" height="200" />
## 11. Συνηγορία της ανοικτότητας 

### Τί είναι;

Η συνηγορία σε όλες τις μορφές της επιδιώκει να διασφαλίσει ότι όλοι οι άνθρωποι, ιδιαίτερα αυτοί που είναι πιο ευάλωτοι στην κοινωνία, έχουν τη δυνατότητα να:

* Ακούγεται η φωνή τους για θέματα που είναι σημαντικά για αυτούς. Συνηγορία σημαίνει να δίνεις φωνή σε μία ομάδα.

* Υπερασπίζει και να διασφαλίζει τα δικαιώματά τους.

* add something important here

* Λαμβάνονται πραγματικά υπόψη οι απόψεις τους και οι επιθυμίες τους όταν παίρνονται αποφάσεις για τις ζωές τους.

Η συνηγορία περιλαμβάνει δράσεις υπεράσπισης, επιρροής, αλλαγής, λήψης αποφάσεων, πειθούς, άσκησης πίεσης, προσέλκυσης προσοχής.

Η Συνηγορία της Ανοικτότητας επικεντρώνεται στο κίνημα της προώθησης της Ανοικτής Επιστήμης σε διαφορετικά επίπεδα ενδιαφερόμενων, υπογραμμίζοντας και τονίζοντας τα κοινωνικά, επαγγελματικά και προσωπικά πλεονεκτήματα που συνεπάγεται. 

### Το σκεπτικό

Η επιμόρφωση (εργαστήρια, σεμινάρια, παρουσιάσεις) μπορεί να χρησιμοποιηθεί ως εργαλείο συνηγορίας. Η δομημένη προσέγγιση των πρακτικών συνηγορίας, βοηθά στην αντιμετώπιση των βασικών ζητημάτων τα οποία πρέπει η εκπαιδεύτρια να έχει υπόψιν της, εάν η επιμόρφωση συνδέεται με ένα πρόγραμμα συνηγορίας της Ανοικτής Επιστήμης. Η επιμόρφωση εδώ θεωρείται ως ένα εργαλείο για να επιφέρει συγκεκριμένες αλλαγές και για την ανάπτυξη μιας κοινότητας συνηγορίας της Ανοικτής Επιστήμης.

## <img src="/Images/Icons/finish.png" width="150" height="150" />
### Μαθησιακοί στόχοι

1. Να κατανοήσεις το πλαίσιο και τους στόχους του προγράμματος συνηγορίας
2. Να επικοινωνείς αποτελεσματικά με το κοινό και να εφιστάς την προσοχή της κοινότητας σε ένα ζήτημα και να κατευθύνεις τα άτομα που λαμβάνουν τις αποφάσεις.

### Κύρια συστατικά

## <img src="/Images/Icons/brain.png" width="150" height="150" />
#### Γνώση

##### Στόχοι προς πραγματοποίηση

Το ΣΜΕΡΧ είναι ένας τρόπος για να σου υπενθυμίζει ότι οι στόχοι σου πρέπει να είναι:

**Σ**υγκεκριμένοι — με αυτό εννοούμε ότι πρέπει να θέσεις έναν συγκεκριμένο στόχο για τα προγράμματά σου.

**Μ**ετρήσιμοι — οι στόχοι σου πρέπει να είναι μετρήσιμοι.

**Ε**φικτοί — οι στόχοι πρέπει να είναι εφικτοί και εφαρμόσιμοι.

**Ρ**εαλιστικοί — το οποίο σημαίνει επίσης αξιόπιστοι.

**Χ**ρονικά προσδιορισμένοι — και πρέπει να έχουν ολοκληρωθεί και επιτευχθεί μέσα σε ένα συγκεκριμένο χρονικό πλαίσιο.

Οι στόχοι μπορεί να είναι μακροπρόθεσμοι ή βραχυπρόθεσμοι. Οι μακροπρόθεσμοι στόχοι συνήθως στοχεύουν στην αλλαγή της πολιτικής ή της πρακτικής των θεσμών, ενώ οι βραχυπρόθεσμοι μπορεί να στοχεύουν στις αλλαγές της συμπεριφοράς, στην αύξηση της επίγνωσης, στο να θέτουν ένα ζήτημα στην ημερήσια διάταξη, στην ανάπτυξη ενός θεσμικού σώματος υποστήριξης ή ενός κινήματος για αλλαγή. Μπορεί να είναι απαραίτητο να έχεις επιτύχεις κάποιους από τους βραχυπρόθεσμους στόχους πριν επιτύχεις κάποιους μακροπρόθεσμους.

Βασικοί σκοποί του προγράμματος συνηγορίας:

* να αυξήσεις την επίγνωση μεταξύ ομάδων που έχουν επιρροή και του κοινού

* να ελαχιστοποιήσεις τον κοινωνικό στιγματισμό και το φόβο

* να εμπλέξεις και να κινητοποιήσεις βασικούς ενδιαφερόμενους μέσα από την κοινότητα που θα υπερασπιστούν την ανάπτυξη

* να διευρύνεις τις ομάδες συνηγορίας, συμπεριλαμβάνοντας εθελόντριες από την κοινότητα

* να συλλέξεις πόρους για να υποστηρίξεις την εφαρμογή των βασικών παρεμβάσεων

* να διατηρήσεις την συμμετοχή των ατόμων που λαμβάνουν τις αποφάσεις και του κοινού διαδίδοντας τις πληροφορίες των επιτυχιών σε τωρινές και μελλοντικές προκλήσεις.

##### Βήματα ορθής συνηγορίας

1. Όρισε τους στόχους σου
   1. Τι απαιτεί αλλαγή;
   2. Τι θέλουμε να ζητήσουμε; Αλλαγή νομοθεσίας, πολιτικής, κανονισμού, προγραμμάτων, χρηματοδότησης
2. Κατανόησε το κοινό σου: διαφορετικές στρατηγικές για κάθε στόχο
3. Δημιούργησε ένα προφίλ των ενδιαφερομένων για την ανοικτή πρόσβαση και τη στάση τους.
4. Φτιάξε το μήνυμά σου: δημιούργησε επιτακτικά μηνύματα που απηχούν στα συμφέροντα των ενδιαφερομένων
   1. Να είσαι ξεκάθαρη για το τι ζητάς
   2. Να το κρατήσεις απλό και στοχευμένο
   3. Να χρησιμοποιείς θετική γλώσσα
   4. Να χρησιμοποιείς αποδείξεις – τα δεδομένα έχουν μεγαλύτερη βαρύτητα από τις ανεπίσημες αποδείξεις
   5. Τα οικονομικά επιχειρήματα είναι σημαντικά
5. Σχεδίασε και ανέπτυξε την καμπάνια επικοινωνίας και συνηγορίας
6. Προσδιόρισε τρόπους παράδοσης: 
   1. Η συνηγορία είναι δημιουργία σχέσεων,
   2. Η τακτική αλλάζει αναλόγως το κοινό στο οποίο απευθύνεσαι
7. Προσδιόρισε πόρους και ελλείψεις:
   1. Κάνε μία ανάλυση SWOT (πλεονεκτήματα, αδυναμίες, ευκαιρίες και απειλές)
   2. Δημιούργησε πάνω σε υπάρχοντες πόρους και ευκαιρίες
8. Σχεδίασε τα επόμενα σου βήματα, προσδιόρισε εφικτούς στόχους που θέτουν τη βάση για μεγαλύτερα έργα: στρατηγική/πλάνο συνηγορίας
9. Να αξιολογείς συχνά την αποτελεσματικότητα

##### Όψεις της συνηγορίας

* Να προασπίζεσαι για τα δικά σου δικαιώματα ως δημιουργός

* Τα βασικά βήματα για τα επιτύχεις αλλαγές της τοπικής κουλτούρας [http://study.com/academy/lesson/kotters-8-step-change-model-of-management.html](http://study.com/academy/lesson/kotters-8-step-change-model-of-management.html)

* Να συνηγορείς υπέρ των ομοτίμων σου: Γράφοντας γράμματα και άρθρα για την συνηγορία της Ανοικτότητας

* Να μιλάς με επιμελητές περιοδικών – συζητώντας την Ανοικτότητα στο πεδίο σου

* Να μιλάς με άτομα που χαράζουν πολιτικές

##### Εργαλεία και μέθοδοι

**Έμμεσα**: να παρακινείς τους συμμετέχοντες να αναλαμβάνουν δράση για τον δικό τους λογαριασμό

**Άμεσα:** να ασκείς πίεση στα άτομα που παίρνουν αποφάσεις με αντιπροσώπους για λογαριασμό τρίτων

**Να κάνεις εκστρατεία ενημέρωσης:** να έχεις ανταπόκριση από το ευρύ κοινό χρησιμοποιώντας μια ποικιλία τεχνικών όπως:

* αλυσιδωτή ηλεκτρονική αλληλογραφία ή γράμμα

* άρθρα απόψεων και γράμματα στην διεύθυνση σύνταξης εφημερίδων

* ενημερωτικά δελτία

* υποστήριξη από διασημότητες

* συνεργασίες με μέσα ενημέρωσης: εφημερίδες, δημοσιογράφους και δημιουργούς ταινιών

* διαδικτυακά δελτία και συζητήσεις

* δημόσιες εκδηλώσεις

* διαφημιστικές καμπάνιες μεγάλης εμβέλειας

* χρήση μέσων κοινωνικής δικτύωσης (Twitter, Facebook)

## <img src="/Images/Icons/gears.png" width="150" height="150" />
#### Δεξιότητες

* Να μπορείς να γράψεις ένα γράμμα σε μία εφημερίδα ή ένα φόρουμ της ακαδημαϊκής σου κοινότητα για την Ανοικτή Πρόσβαση.

* Να φτιάξεις το δικό σου πρότυπο απάντησης ηλεκτρονικής αλληλογραφίας συνηγορώντας υπέρ της συνεργασίας μόνο με περιοδικά Ανοικτής Πρόσβασης, (ΑΠ) κτλ. Χρησιμοποίησε/βάσισέ το σε κάποιο από αυτά που ήδη κυκλοφορούν.

* Να περιγράψεις συγκεκριμένες λύσεις και οφέλη που μπορεί να επιφέρει η Ανοικτή Επιστήμη σε τρέχοντα ζητήματα που μπορεί να αντιμετωπίζουν οι διοικήσεις των πανεπιστημίων

* Να βρεις την δική σου ομάδα συνηγορίας και να γίνεις εθελόντρια σε αυτήν!

## <img src="/Images/Icons/questions.png" width="150" height="150" />
### Ερωτήσεις, εμπόδια, και κοινές παρανοήσεις

Έλλειψη ενδιαφέροντος από το κοινό. Έλλειψη κατανόησης της αξίας.

Ο φορέας ή/και τα ανώτερα διοικητικά στελέχη ανησυχούν για τον αντίκτυπο των προσπαθειών της συνηγορίας.

## <img src="/Images/Icons/output.png" width="150" height="150" />
### Μαθησιακά αποτελέσματα

Η εκπαιδεύτρια θα μπορεί να εντάξει την επιμόρφωση μέσα στα πλαίσια ενός προγράμματος.

## <img src="/Images/Icons/magnifying_glass.png" width="150" height="150" />
### Βιβλιογραφία

* [Starting Open Projects From Scratch](https://docs.google.com/document/d/1qSXBZa3-uBKdkFCkukt5lxRsYoREWNYf0_2OpOnh3mQ/edit?usp=sharing) \(CC0, Crowdsourced by OpenCon attendees\)

* SPARC author addendum - [advocate for your own rights as an author w/ a journal](https://sparcopen.org/our-work/author-rights/)

* Bolick et al. rebuttal article written in the Journal of Wildlife Management after a misleading / fear mongering article about OA: [https://kuscholarworks.ku.edu/handle/1808/22672](https://kuscholarworks.ku.edu/handle/1808/22672?utm_content=buffer40244&utm_medium=social&utm_source=twitter.com&utm_campaign=buffer)

* Perhaps some of the Lingua / Glossa articles on their move away from Elsevier - their advocacy as editors with a publishing organization

* Another example of a letter to a scholarly society advocating for Open Access: [Jackie Smith to the American Sociological Association](http://www.asanet.org/sites/default/files/savvy/footnotes/mayjun14/asaforum_0514.html)  and [another article](https://www.opendemocracy.net/jackie-smith/defending-global-knowledge-commons).

* eLife ECRwednesday webinar, May 31, about advocating for Open Science - video will be available on YouTube shortly. Featured Gary McDowell, Nick Shockey, Osman Aldirdiri, Corina Logan, Brianne Kent. Advice pitched at early-career researchers.

* [Advocating for transparency policies - a toolkit for researchers, staff, and librarians ](https://github.com/AllTrialsUSA/FSCI2017/blob/master/Transparency-advocacy-toolkit.md)\(April Clyburne-Sherin \(FSCI2017\)\)

* [Advocating Open Access - a toolkit for librarians and research support staff](http://blogs.ucl.ac.uk/open-access/files/2015/06/Advocacy-toolkit.pdf) \(UCL\).

* [Open science and its advocacy](https://www.fosteropenscience.eu/content/open-science-and-its-advocacy) \(FOSTER\).

* [FOSTER Plus: Supporting the practical adoption of Open Science](http://libereurope.eu/our-activities/projects/fosterplus/) \(LIBER\).

* [Open Science Leadership Workshop](https://github.com/mozillascience/open-science-leadership-workshop), Mozilla Science Lab.

* [Strengthen Advocacy](http://sites.path.org/advocacyandpolicy/how-we-do-it/strengthen-advocacy-capacity/) Capacity \(PATH\).

* [Retraction Watch](http://retractionwatch.com/)

* [8 Steps to Good Advocacy](http://www.chpca.net/media/7413/8_Steps_to_Good_Advocacy.pdf)



